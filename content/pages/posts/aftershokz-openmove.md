---
title: Aftershokz - muzika až do moru kostí
subtitle: Když chcete poslouchat hudbu při běhu nebo na kole a zároveň zůstat v kontaktu s okolním světem, můžete zkusit sluchátka Aftershokz s přenosem zvuku přes lebeční kosti
excerpt: Značka Aftershokz sice evokuje název přeslazeného pití pro teenagery, ale ve skutečnosti je to výrobce sportovních sluchátek s unikátní technologií přenosu zvuku přímo přes lebeční kosti. Výhodou tohoto způsobu vedení zvuku je, že vaše uši zůstavají nastarežené na okolní zvuky a nehrozí tak, že byste přeslechnuli za vámi jedoucí auto nebo zuřivě štěkajícího psa. 
date: '2021-08-27'
thumb_img_path: https://www.aftershokz.cz/wp-content/uploads/2020/11/08-Table-1.jpg
thumb_img_alt: aftershokz openmove
hide_header: true
seo:
  title: Aftershokz - muzika až do moru kostí
  description: Když chcete poslouchat hudbu při běhu nebo na kole a zároveň zůstat v kontaktu s okolním světem, můžete zkusit sluchátka Aftershokz s přenosem zvuku přes lebeční kosti
  extra:
    - name: 'og:type'
      value: article
      keyName: property
    - name: 'og:title'
      value: Aftershokz - muzika až do moru kostí
      keyName: property
    - name: 'og:description'
      value: Když chcete poslouchat hudbu při běhu nebo na kole a zároveň zůstat v kontaktu s okolním světem, můžete zkusit sluchátka Aftershokz s přenosem zvuku přes lebeční kosti
      keyName: property
    - name: 'og:image'
      value: https://www.aftershokz.cz/wp-content/uploads/2020/11/08-Table-1.jpg
      keyName: property
      relativeUrl: true
    - name: 'twitter:card'
      value: summary_large_image
    - name: 'twitter:title'
      value: Aftershokz - muzika až do moru kostí
    - name: 'twitter:description'
      value: Když chcete poslouchat hudbu při běhu nebo na kole a zároveň zůstat v kontaktu s okolním světem, můžete zkusit sluchátka Aftershokz s přenosem zvuku přes lebeční kosti
    - name: 'twitter:image'
      value: https://www.aftershokz.cz/wp-content/uploads/2020/11/08-Table-1.jpg
      relativeUrl: true
layout: post
---

Bývaly doby, kdy ve mě sluchátka na uších běžců spolehlivě vyvolávaly lehké pohrdaní. Když běžím, nemám čas poslouchat hajajovy pohádky z rádia, ne asi. A když běžím v lese, tak chci slyšet les a ne Helenku Vondráčkvou. Ale časy se mění. A měním se i já. Objevil jsem podcasty a audioknihy a začal jsem běhat se sluchátky. Dlouhé víkendové tréninky najednou utekly jako nic a já měl ještě pocit, že jsem se za těch pár hodin běhu nejen pěkně fyzicky odrovnal, ale taky něco dozvěděl, nebo naučil.

A pak jsem si zničil sluchátka. Moje úžasné Sennheisery si úplně nerozumněly s potem, deštěm a občasným sněhem a odešly do křemíkového nebe. Takže začalo hledání. Naštěstí stačilo vyrazit za klukama do www.run4fun.cz a řešení bylo na světě. Sportovní sluchátka [Aftershokz OpenMove](http://www.run4fun.cz/aftershokz-open-move-black/).

<hr />

Aftershokz OpenMove jsou lehká, sportovní a tudíž odolná, bezdrátová sluchátka s výdrží bateri kolem 6 hodin a připojením přes Bloetooth. Podle výrobce by měla odolat prachu, vodě a potu. Podle specifikace na první pohled dobrá hračka pro běžce. A k tomu samozřejmě fakt, že sluchátka nechájí vaše uši volné a nebrání vnímání okolních zvuků. To jsem prostě musel vyzkoušet.

<hr />

![](https://www.aftershokz.cz/wp-content/uploads/2020/11/09-IP55-1.jpg)

<hr />

Konstrukce sluchátek vypadá robustně, ale jsou až překvapivě lehké a na prní omak jsou trochu jako plastová hračka. Mají záhlavní můstek, který nejde nijak nastavit, ale věřím, že tady platí "one size fits all". Za ušima jsou na obou stranách rozšíření, ve kterých je uložená elektronika a akumulátory. Pravé rozšíření nese 2 ovládací tlačítka a konektor pro připojení dobíjecího kabelu. A na úplných koncích je onen zázrak techniky, který se stará o přenos zvuku rovnou do vašich zvukových nervů. Na levém sluchátkku je dotykové, multifunkční tlačítko pro ovládání.

Sluchátka se dobře nasazují a na hlavě je téměř necítíte. Nikde netlačí a zatím jsem neměl pocit, že by při pohybu měla tendeci padat nebo odlétnout. Ale je pravda, že jsem s nimi nijak nedivočil, na akrobacii, parkour a podobné vylomeniny už jsem starej. Drobnou záludností mohou být brýle. Nožičky brýlí jsou totiž umístěné velmi podobně jako můstek sluchátek. Zkoušel jsem různé usazení kombinace sluchátka brýle, ale nakonec jsem došel k tomu, že prostě sluchátka nasadím a nic neřeším. Na výsledek to nemá velký vliv.

<hr />

Sluchátka jsem bez problémů spároval se svým otlučeným telefonem Samsung a stejně snadno s (zatím) neotlučenýma Garmin Fenix 6 Pro. A zábava mohla začít. 

Nejdřív jsem je vzal na svůj oblíbený okruh do lesa. Výběhy, seběhy, drncání a v letním vedru kýble potu. Aftershokz OpenMove bez problémů zvládají. Pustil jsem si podcasty a mluvené slovo sluchátka přenesly velmi dobře. Jasně, hi-fi kvalita a zvuková preciznost to není ani náhodou, ale jako zvukový doprovod naprosto dostatečné.

Tempový trénink na asfaltu. Taková trochu monotoní rubačka, tak jsem si ve Spotify poskládal [playlist](https://open.spotify.com/playlist/6Qo2BlBzsxhzBrKa7nURnL?si=fb6b46917e5e4aac) ze starých, dobrých punkových kapel, nahrál do hodinek, připojil Aftershokz a vyrazil. Hrálo to. Dokonce to hrálo celkem slušně. Kvalita reprodukce je hodně závislá na pozici sluchátek na lícních kostech, ale když to vychytáte, hrajou překvapivě dobře. Opět nemůžete čekat hi-fi kvalitu vhodnou pro kritický poslech díla starých mistrů v podání renomovaných interpretů. Ale pokud chcete soundtrack, který vám dovolí aspoň trochu zatlačit do pozadí tu dřinu, tak Aftershokz plní svůj účel.

<hr />

![](https://www.aftershokz.cz/wp-content/uploads/2020/11/11-What-is-in-the-box.jpg)

<hr />

Regenerační klusík lesem. A k tomu hovor s kolegou přes připojený telefon. Aftershokz OpenMove mají obstojný mikrofon, takže není problém přes ně odbavit hovor. Při běhu většinou hovory raději neberu, abych volájící nevyděsil, ale zatím jsem s Aftershokz neměl problém. Hovor nevypadl a volající mě slyšeli dobře. Víc od takových sluchátek v tomto směru ani nečekám.

Ovládání sluchátek je relativně snadné. Zapnete je tlačítkem za pravým uchem. Stejné tlačítko zvyšuje hlasitost. A hned vedle je tlačítko s opačnou funkcí. Tedy snížení hlasitosti. Multifunkční tlačítko na levém sluchátku vám dovolí spustit/zastavit přehrávání, přeskočit skladbu nebo třeba přijmout hovor, nebo začít vytáčet naposledy volané číslo. Funkci volíte počtem stisků tlačítka. Funguje to dobře a tlačítko má příjemnou haptickou odezvu, takže se nemusíte bát, že o něj jen tak zavadíte a začnete volat.

A jak je to s tím vnímáním okolí? Prostě slyšíte. Všechno. Teda všechno jako obvykle. A k tomu ještě muziku ze sluchátek. Nejdřív je to trochu zvláštní pocit, ale zvcyknete si rychle. Když běžím lesem, slyším zpívající ptáčky a srnku, která šustí v křoví. Na silnici zase blížící se auto nebo traktor. Občas to sice chvíli trvá, než si mozek uvědomí, že ten zvuk není součástí nahrávky a jde z jiného zdroje, ale je to opravdu jen mžik. Takže z pohledu bezpečnosti jsou Aftershokz OpenMove na úplně jiné úrovni než klasická sluchátka.

Doporučil bych je? Jo. Není to sice úplně levná záležitost a za stejnou cenu samozřejmě koupíte klasická sluchátka, která hrají lépe, ale Aftershokz OpenMove plní přesně to, co slibují a proč jsem si je pořizoval. Pokud si chcete při běhu vychutnat Bacha nebo Mozarta, běžte jinam. Pokud ale hledáte sluchátka, která jsou odolná, dobrá na poslech mluveného slova a hudební doprovod, umožní i volání a mají solidní výdrž, zkuste Aftershokz OpenMove nebo některý z jejich dalších modelů.

Vyzkoušet je můžete třeba v Run4Fun a uvidíte (uslyšíte), jestli vám sednou.
