---
title: Jak plánovat cesty s komoot a Garmin
subtitle: Najděte si nové cesty a cestičky s nástrojem komoot a hodinkami Garmin
excerpt: Hledáte často nové cesty a cestičky pro svoje tréninky, výlety nebo výpravy? Pak by vás mohl zajímat nástroj komoot (www.komoot.com) zaměřený právě na plánování tras pro cyklisty, běžce a turisty, kteří rádi hledají nové cesty. 
date: '2021-07-24'
thumb_img_path: images/komoot-garmin/komoot.png
thumb_img_alt: komot
hide_header: true
seo:
  title: Jak plánovat cesty s komoot a Garmin
  description: Hledáte často nové cesty a cestičky pro svoje tréninky, výlety nebo výpravy? Pak by vás mohl zajímat nástroj komoot (www.komoot.com) zaměřený právě na plánování tras pro cyklisty, běžce a turisty, kteří rádi hledají nové cesty.
  extra:
    - name: 'og:type'
      value: article
      keyName: property
    - name: 'og:title'
      value: Jak plánovat cesty s komoot a Garmin
      keyName: property
    - name: 'og:description'
      value: Hledáte často nové cesty a cestičky pro svoje tréninky, výlety nebo výpravy? Pak by vás mohl zajímat nástroj komoot (www.komoot.com) zaměřený právě na plánování tras pro cyklisty, běžce a turisty, kteří rádi hledají nové cesty.
      keyName: property
    - name: 'og:image'
      value: images/komoot-garmin/komoot.png
      keyName: property
      relativeUrl: true
    - name: 'twitter:card'
      value: summary_large_image
    - name: 'twitter:title'
      value: Jak plánovat cesty s komoot a Garmin
    - name: 'twitter:description'
      value: Hledáte často nové cesty a cestičky pro svoje tréninky, výlety nebo výpravy? Pak by vás mohl zajímat nástroj komoot (www.komoot.com) zaměřený právě na plánování tras pro cyklisty, běžce a turisty, kteří rádi hledají nové cesty.
    - name: 'twitter:image'
      value: images/komoot-garmin/komoot.png
      relativeUrl: true
layout: post
---

Hledáte často nové cesty a cestičky pro svoje tréninky, výlety nebo výpravy? Pak by vás mohl zajímat nástroj komoot (www.komoot.com) zaměřený právě na plánování tras pro cyklisty, běžce a turisty, kteří rádi hledají nové cesty. Komoot využívá takzvaného modelu freemium, kdy je službu možné využívat zadarmo a připlatit si za premiové funkce. Funkce dostupné zdarma jsou rozhodně zajímavé a užitečné a komoot stojí za vyzkoušení.

Komoot můžete využívat v prostředí prohlížeče na svém počítači nebo tabletu a nebo si nainstalovat mobilní aplikaci do svého telefonu (Apple i Android). Komoot má přehledné, intuitivní prostředí a velmi rychle se v něm zorientujete a budete schopní plánovat svoje trasy. 

<hr />

![](/images/komoot-garmin/1.png)

<hr />

Hlavní částí aplikace je samozřejmě práce s mapou. Komoot využívá mapy projektu OpenStreetMap, které jsou velmi detailní a dobře aktualizované. Komoot pak nad tyto mapy přidává vlastní data, která jsou založená hlavně na informacích, které pochází z komunity uživatelů. V aplikaci tak můžete snadno najít zájmové body nebo dokonce celé trasy, které zveřejnili ostatní uživatelé komoot a to včetně popisu a detailních informací například o tom, pro jaký typ kola a jezdce je trasa vhodná.

Plánování trasy v aplikaci komoot je opravdu snadné. Stačí vybrat počáteční bod trasy. Ten můžete buď napsat do příslušného políčka, nebo stačí kliknout do mapy a vybrat konkrétní místo nebo dokonce zájmový bod. Potom si vyberete způsob, kterým chcete trasu zdolat. Na výběr máte různé druhy cyklistiky (silnice, MTB, gravel, cykloturista, enduro MTB) a pěšího pohybu (turistika, běh, horská turistika). Další výběr je zaměřený na vaší fyzickou kondici. Vybrat si můžete od netrénovaný, přes průměrný a v dobré kondici až po atletický a profesionální profil a na jeho základě vám pak komoot navrhne ideální cestu a také spočítá například předpokládanou dobu, kterou na trase strávíte. Nakonec si vyberete, jestli chcete plánovat cestu z místa na místo nebo okruh. A pak už jen vybíráte místa a body na mapě, které chcete do trasy zahrnout.

<hr />

![](/images/komoot-garmin/2.png)

<hr />

Komoot sám navrhuje cestu na základě parametrů, které jste zadali a samozřejmě podle bodů, které chcete do trasy zahrnout. U navržené trasy vám komoot okamžitě nabízí celou řadu detailních informací, které vám pomůžou s plánováním. Ihned tak vidíte nejen základní parametry, jako jsou délka trasy, celkové stoupání a klesání nebo předpokládaná doba zdolání trasy vybraným způsobem při dané kondici. Komoot rovnou nabízí i hodnocení obtížnosti a stručný popis trasy se zaměřením na to, komu je trasa určená, takže v pár větách popíše, že trasu zvládne například běžec v běžné kondici a že trasa neobsahuje technické prvky. Jindy naopak upozorní, že trasa je obtížná a vhodná spíš pro zkušené běžce s dobrou výkonností a obsahuje části, které mohou být technicky náročné. A aby toho nebylo málo ukáže vám komoot rovnou poměr různých typů cest a povrchů na trase. Přehledně tak uvidíte, kolik kilometrů z celkové trasy je vedeno po silnici nebo zpevněné cestě a kolik je na nezpevněných cestičkách nebo turistických chodnících. Velmi užitečné zejména pro pohyb v horách a kopcovitém terénu jsou informace o stoupání. Komoot nabízí interaktivní graf výškového profilu trasy, kde barevně vyznačí náročnost jednotlivých úseků a kde si můžete snadno vybrat kteroukoliv část trasy a zobrazit si detailní informace o tom, jak prudký kopec vás čeká.

Naplánované trasy si můžete snadno pojmenovat a uložit do knihovny nebo rovnou poslat do telefonu nebo chytrých hodinek. Právě velmi dobrá provázanost komoot s chytrými zařízeními, je jednou z hlavních předností aplikace. Naplánovat trasu a rovnou jí začít používat pro navigaci je opravdu snadné a klidně tak můžete na chvíli zastavit uprostřed neznámého terénu, na telefonu naplánovat další postup a jedním klepnutím trasu rovnou poslat do chytrých zařízení například od Garmin, Suunto, Polar nebo třeba Samsung a Apple, které vás pak mohou navigovat po zvolené trase. 

<hr />

![](/images/komoot-garmin/3.png)

<hr />
Komoot umí pomoc nejen s plánováním trasy, ale může zároveň sloužit jako deník pro uchování záznamů o zdolaných trasách. Tady opět velmi dobře funguje propojení na chytré hodinky, ze kterých se vám aktivity mohou rovnou ukládat do komoot pro další využití. Snadno si tak můžete vzít trasu, kterou už jste prošli a použít ji jako základ pro další výlet, nebo ji sdílet s kamarády a jednoduše jim ukázat, co je čeká na dalším společném běhu nebo vyjížďce.

A jak funguje propojení komoot a Garmin? Jednoduše a skvěle. Nebo jednoduše skvěle, chcete-li. Komoot můžete využívat na celé řadě zařízení od Garmin. Mezi hodinkami jsou to třeba modely ze série Forerunner, Fenix nebo MARQ a cyklocomputery z řady Edge. Do zařízení nainstalujete aplikaci komoot běžným způsobem a pak ji jednoduše propojíte se svým uživatelským účtem zadáním unikátního kódu. Aplikace si rovnou stáhne trasy, které máte v komoot uložené a můžete klidně rovnou vyrazit. Aplikaci najdete v hodinkách po stisknutí tlačítka pro zahájení aktivity.
Komoot nabízí přehledné informace o trase i přímo v hodinkách. Stačí vybrat trasu a můžete si prohlédnout celkovou délku, převýšení, technickou náročnost a doporučenou úroveň fyzické zdatnosti. V přehledu je i grafické znázornění výškového profilu a informace o typu cest a povrchů, které vás na trase čekají. 

<hr />

![](/images/komoot-garmin/4.png)

<hr />

Pro samotné využití aplikace komoot na hodinkách, stisknete tlačítko pro zahájení aktivity, zvolíte komoot, vyberete trasu a následně vyberete ze seznamu, jakým způsobem hodláte trasu zdolat. Komoot si z připojeného telefonu stáhne trasu a můžete vyrazit. Hodinky se rovnou přepnou na obrazovku s mapou a nebo navigací trasy, ale obvyklým způsobem si můžete přepínat mezi obrazovkami jako při běžném měření aktivity. Dostupné jsou tak informace o zbývající vzdálenosti, odhad času do konce a odhad v kolik hodin budete v cíli. Pokud to vaše zařízení podporuje, můžete si zobrazit i výškový profil trasy a vaší aktuální polohu, nebo detail stoupání ve kterém se zrovna trápíte. Aspoň budete vědět, jak dlouho to ještě bude trvat ke kiosku na vrcholu kopce.

<hr />

![](/images/komoot-garmin/5.jpg)

<hr />

Po ukončení je aktivita uložená běžným způsobem a najdete ji jak v Garmin Connect, tak v komoot. Od komoot ale nečektejte záznam tréninkových dat jako je třeba srdeční tep nebo výkon. Informace v komoot jsou zaměřené na samotnou trasu a najdete tady samozřejmě mapu a také údaje o vzdálenosti, nastoupané metry, průměrnou rychlost a čas na trase. V grafech si pak můžete prohlédnou výškový profil a tempo. Ostatní údaje pak hledejte v Garmin Connect.

<hr />

![](/images/komoot-garmin/7.jpg)

<hr />

Dobré propojení mezi komoot i Garmin je vidět i v tom, že trasy vytvořené a uložené v komoot si můžete rovnou zobrazit i v prostředí Garmin Connect. Tam je můžete použít třeba jako podklad pro rozvržení tempa závodu s využitím funkce PacePro. Oproti některým jiným aplikacím pro plaánování trasy tak odpadá nutnost exportovat gpx soubor, který následně nahrajete do Garmin Connect. Trasy z komoot jsou dostupné rovnou a to jak v prohlížeči počítače, tak v mobilní aplikaci Garmin Connect.

<hr />

![](/images/komoot-garmin/9.jpg)

<hr />

Komoot je rozhodně aplikace, která stojí za vyzkoušení. Nabídne vám rychlé a přehledné plánování trasy a detailní informace o tom, co vás na výletě, tréninku nebo závodě bude čekat. Drobným nedostatkem je absence českých turistických tras, takže při plánování nemůžete využít klasické značení. Naopak velkou výhodou komoot je naprosto hladká integrace se zařízeními Garmin a jejich platformou Garmin Connect.



 
