---
title: Garmin a mapy.cz
subtitle: Jak využít mapy.cz pro lepší plánování tras s Garmin
excerpt: >-
  Plnánování trasy pro běh, turistiku nebo výlety na kole je zase o něco jednodušší. Tedy aspoň pro uživatele mobilní aplikace Mapy.cz, která nově od verze 9.3 přináší možnost naplánovat si trasu a ve formě gpx souboru ji rovnou z mobilu přenést do hodinek. Takže klidně uprostřed lesa vytáhnete mobil, naplánujete trasu k nejbližšímu občerstvení, pošlete ji přes Garmin Connect do svých Garminů a můžete vyrazit.
date: '2021-08-15'
thumb_img_path: images/8.jpg
thumb_img_alt: A man looking at a beautiful lake and mountains landscape in Switzerland
hide_header: true
content_img_path: images/8.jpg
seo:
  title: Garmin a mapy.cz
  description: Jak využít mapy.cz pro lepší plánování tras s Garmin
  extra:
    - name: 'og:type'
      value: article
      keyName: property
    - name: 'og:title'
      value: Garmin a mapy.cz
      keyName: property
    - name: 'og:description'
      value: Jak využít mapy.cz pro lepší plánování tras s Garmin
      keyName: property
    - name: 'og:image'
      value: images/8.jpg
      keyName: property
      relativeUrl: true
    - name: 'twitter:card'
      value: summary_large_image
    - name: 'twitter:title'
      value: Garmin a mapy.cz
    - name: 'twitter:description'
      value: Jak využít mapy.cz pro lepší plánování tras s Garmin
    - name: 'twitter:image'
      value: images/8.jpg
      relativeUrl: true
layout: post
---

Plnánování trasy pro běh, turistiku nebo výlety na kole je zase o něco jednodušší. Tedy aspoň pro uživatele mobilní aplikace **mapy.cz**, která nově od verze 9.3 přináší možnost naplánovat si trasu a ve formě gpx souboru ji rovnou z mobilu přenést do hodinek. Takže klidně uprostřed lesa vytáhnete mobil, naplánujete trasu k nejbližšímu občerstvení, pošlete ji přes **Garmin Connect** do svých Garminů a můžete vyrazit.

Služba mapy.cz nabízí možnost exportovat trasu ve formátu gpx už dlouho, ale donedávna jste pro tuhle operaci potřebovali otevřít počítač, trasu naklikat v prohlížeči, vyexportovat soubor a ten pak přenést do mobilu a nakonec do hodinek. Nová verze mobilní aplikace mapy.cz všechno zjednodušuje a pro plánování už počítač nepotřebujete. 

mapy.cz jsou pro plánování trasy opravdu užitečným nástrojem. Umí navrhnout trasu podle zvoleného způsobu, kterým ji hodláte zdolat. Můžete si tak vybrat, jestli půjdete pěšky, nebo pojedete na silničním a nebo horském kole. Aplikace sama pak navrhne cesty vhodné pro daný způsob přepravy. Dokonce můžete využít i návrhů výletních okruhů z vámi určeného místa.

![](/images/mapy-garmin/6.png)

Představte si, že jste na dovolené v kraji, který neznáte a chcete vyrazit na výlet po okolí. Chcete jet na kole a troufáte si na 30. kilometrové kolečko. Stačí zadat parametry do aplikace a ta sama navrhne různé varianty výletu. Zároveň vám ukáže zájmové body na trase a můžete se tak podívat, co zajímavého na výletě můžete potkat. A aby vás na trati nic nepřekvapilo, můžete si také zobrazit výškový profil a počasí. Obě informace vám mohou hodně pomoc s plánováním výletu a třeba se vyhnete uštěpačným poznámkám “no jo, 30 kilometrů, ale pořád do kopce”.  U naplánované trasy také vidíte odhady, kolik času vám zabere její zdolání. Vyberete trasu, která vám vyhovuje, uložíte si gpx soubor a přes Garmin Connect ho pošlete rovnou do hodinek nebo cyklopočítače.

<hr />

![](/images/mapy-garmin/1.png)

<hr /> 

V aplikaci Garmin Connect si trasu můžete dále upravit a využít další nástroje pro ještě lepší plánování. Opět si můžete vybrat, pro jakou aktivitu chcete plánovanou trasu využít. Můžete si také nastavit cílové tempo, kterým chcete běžet nebo celkový čas, za který chcete trasu zdolat. Pokud vaše Garminy podporují nástroj PacePro, můžete so dokonce nechat navrhnout optimální rozvržení tempa na trase. Stačí zadat cílový čas a nastavit parametry pro předpokládané úsilí v kopcích a strategii rozvržení tempa. PacePro pak navrhne tempo podle profilu a hezky vám naplánuje čas na jednotlivé kilometry. Z vašich Garminů se tak rázem stane virtuální parťák, který vám pomůže držet tempo třeba v trailovém závodě nebo na dlouhém tréninku.
<hr />

![](/images/mapy-garmin/3.png)
<hr />

Naplánované trasy si samozřejmě můžete v aplikaci Garmin Connect uchovat a vytvořit si tak hezkou sbírku míst, kam se budete rádi vracet a kde budete překonávat svoje osobní rekordy. 

<hr />

![](/images/mapy-garmin/5.png)

<hr />

Je skvělé, že mapy.cz zjednodušily proces plánování trasy a že je možné vyhledat a vyznačit trasu vašeho dalšího výletu přímo na mobilu. Objevování nových míst je tak zase o něco snazší a zábavnější. 
